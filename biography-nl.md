---
layout: page
title: Biografie
menuorder: 2
lang: nl
ref: biography

---
De 36-jarige Belgische sopraan Anne-Sophie Sevens, afkomstig uit Gent, beëindigde in 2017 haar practicum aan de Zwitserse Operastudio in Biel, waar ze scènes en rollen van onder meer La Contessa (“Le Nozze di Figaro”), Marie (“Die verkaufte Braut”), Agathe (“Der Freischütz”), Elettra (“Idomeneo”) en Laetitia (“The Old maid and the thief”) vertolkte. Met TOBS (Theater Orkest Biel Solothurn) voerde ze als Sopraan in 'Masterclass', een theaterstuk van Terrence McNally over Maria Callas, de aria 'Nel dì della vittoria' (“Macbeth”) op.

Verder zong ze aria's en duetten uit La Gioconda, Cavalleria rusticana, Macbeth... Ze zong Gerhilde in 'Die Walküre', alsook scènes van Leonore in 'Fidelio', Marie in 'Wozzeck' en diverse stukken uit opera’s van Wagner, zoals Der fliegende Holländer (Senta), Lohengrin (Elsa), Die Walküre (Sieglinde)...

Met Lyrica zong ze in 2022 Maureen in 'Opéra d'Aran' van Gilbert Bécaud. In het voorjaar zong Anne-Sophie, Gerhilde aan het Landestheater Coburg; deze productie onder de regie van Alexander Müller wordt in het najaar hernomen.

Bij concertopvoering zong Anne-Sophie in 2012, Alma Mahler's 'Fünf Lieder' en bij een ander editie, in 2014 Gustav Mahler's 'Lieder eines fahrenden Gesellen' op het Internationaal Festival van de Miniemen, Brussel. In 2015 zong ze op het Festival Courants d'Air Brussel, Wagner's Wesendonck-Lieder en in 2019 interpreteerde ze deze liedcyclus met de dirigent-pianist David Miller.

In het najaar 2022 zingt ze de sopraanpartij in 'Elias' van F. Mendelssohn. De concerten vinden plaats in Mainz, Darmstadt en Nierstein.

Anne-Sophie is ontvangster van verschillende beurzen: zo nam ze deel aan Opernwerkstatt (2016, 2018) onder de artistieke leiding van Verena Keller, met concerten in Sigriswil, Zürich, Basel en Bern en scènes van Marie ('Wozzeck') en Santuzza ('Cavalleria rusticana') interpreterend.

Het Richard Wagner Verband Wenen gaf haar in 2019 een beurs voor een bezoek aan de Bayreuther Festspiele.

Anne-Sophie studeerde in binnen- en buitenland: aan het Lemmensinstituut (nu Luca School of Arts), het Koninklijk Conservatorium te Brussel en de Schweizer Opernstudio Biel. In Duitsland genoot ze coaching van Nadine Secunde, Edda Moser en Siegfried Jerusalem. Tijdens een masterclass met deze laatste in Lübbeck had ze het plezier geïnterviewd te worden door ARTE waarbij ze de aria van Ariadne 'Es gibt ein Reich' interpreteerde.

U kan haar CV [hier]({{ site.baseurl }}/assets/CV.pdf) downloaden.

