---
layout: page
title: Biografie
menuorder: 2
lang: nl
ref: biography

---
De jonge dramatische sopraan, Anne-Sophie Sevens beëindigde in 2017 haar practicum aan de Zwitserse Operastudio in Biel. Ze interpreteerde er scènes en rollen van onder meer La Contessa (Le Nozze di Figaro), Marie (Die verkaufte Braut), Agathe (Der Freischütz), Elettra (Idomeneo), Laetitia (The old maid and the thief). Met TOBS (Theater Orkest Biel Solothurn) voerde ze als Sopraan in een theaterstuk over Maria Callas “Masterclass” van Terrence McNally, de aria van Lady Macbeth “Nel dì della vittoria” op, wat met veel lof werd onthaald. 

Anne-Sophie heeft deelgenomen aan verschillende internationale wedstrijden zoals Belvedere 2018 dat resident was in Jurmala, Letland en Elizabeth Connell 2016 dat resident was in Covent Garden, Londen. Ze was finaliste en prijswinner in de Bellincanto competitie 2017 in Bellinzona, Zwitserland en in de Ljuba Welitsch competitie 2017 in Wenen. Anne-Sophie werd tevens uitgenodigd als jurylid voor de Ljuba Welitsch competitie 2018. Ze is ontvanger van verschillende beurzen waardoor ze onder andere kon deelnemen aan Opernwerkstatt (jaar 2018), onder de artistieke leiding van Verena Keller met concerten in Sigriswil, Zürich, Basel en Bern en waar ze scènes opvoerde in de rol van Gerhilde (Die Walküre), Marie (Wozzeck) en Santuzza (Cavalleria rusticana). Van Opernwerkstatt kreeg ze ook in 2016 een beurs en voerde toen reeds als Gerhilde de Walkürenritt op. Anne-Sophie kijkt ernaar uit om in zomer 2019 de Festspiele in Bayreuth de bezoeken dankzij de beurs van het Richard Wagner Verband Wenen. Anne-Sophie was tevens gast in verschillende Belgische festivals zoals het Musiq’3 Festival in Flagey waar ze het “Chanson perpétuelle” van Chausson opvoerde, bij Festival Courant d’airs waar ze een extract van de “Wesendonck-Lieder” interpreteerde, Festival International des Minimes waar ze tweemaal optrad: éénmaal met “Fünf Lieder” van Alma Mahler en een andere keer met “Lieder eines fahrenden Gesellen” van Gustav Mahler. Ze trad ook op bij verschillende Belgische concertverenigingen zoals Euterpe en bij verenigingen zoals Davidsfonds Gent en Rotary Lochristi in de Aula UGent. 

Anne-Sophie heeft een rijke muzikale vorming genoten. Reeds op de leeftijd van 8 jaar begon ze haar pianostudies aan de Academie de Kunstbrug en op de leeftijd van 15 jaar ving ze haar zangstudies aan bij sopraan Martine Reyners. Na het beëindigen van haar ingenieur- architectuurstudies op de Universiteit Gent vatte ze haar zangopleiding aan op LUCA en studeerde haar bachelor met Dina Grossberger. Ze zette haar opleiding verder op het Franstalige Conservatoire royal de Bruxelles met Christine Solhosse. In 2014 ontving ze haar master met onderscheiding en besloot zich verder te ontwikkelen als sopraan met Marianne Pousseur en Michèle Massina. Ze is ontvanger van de Speciale Prijs van het Patrimonium van het Koninklijk Conservatorium Brussel. In de Zwitserse Operastudio studeerde ze met Mathias Behrends, met Franco Trinca en met Barbara Locher. Ze nam deel aan verschillende masterclasses met Edda Moser, Vesselina Kasarova, Gerd Uecker en Nadine Secunde.
 
You can download her CV [here]({{ site.baseurl }}/assets/CV.pdf).

