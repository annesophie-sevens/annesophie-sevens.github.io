---
layout: page
title: Biografie
menuorder: 2
lang: nl
ref: biography

---
Anne-Sophie Sevens is een 34-jarige Belgische sopraan. Ze is afkomstig uit Gent, woont momenteel in Brussel, en vertoeft regelmatig in Nürnberg waar ze werkt met KS Siegfried Jerusalem en pianist Costin Filipoiù. Ze studeerde zang aan de Luca School of Arts te Leuven, voor de meesten beter bekend als het “Lemmensinstituut”, alsook aan het Koninklijk Conservatorium te Brussel.

Anne-Sophie beëindigde in 2017 haar practicum aan de Zwitserse Operastudio in Biel, waar ze scènes en rollen van onder meer La Contessa (“Le Nozze di Figaro”, Mozart), Marie (“Die verkaufte Braut”, Smetana), Agathe (“Der Freischütz”, Weber), Elettra (“Idomeneo”, Mozart), Laetitia (“The Old maid and the thief”, Menotti) vertolkte. Met TOBS (Theater Orkest Biel Solothurn) voerde ze als Sopraan in een theaterstuk over Maria Callas “Masterclass” van Terrence McNally, de aria van Lady Macbeth “Nel dì della vittoria” (“Macbeth”, Verdi) op. Verder zong ze reeds de volledige rol van Gerhilde uit Wagners “Walküre”, alsook fragmenten uit Fidelio van Beethoven (Leonore), Wozzeck van Berg (Marie) en diverse stukken uit opera’s van Wagner, onder meer Der fliegende Holländer (Senta), Lohengrin (Elsa) en Die Walküre (Sieglinde). Toekomstige partijen zijn Maureen (Opéra d’Aran) en Helmwige (Die Walküre).

Ze is tevens ontvangster van verschillende beurzen, zoals de beurs om deel te nemen aan de Opernwerkstatt (jaar 2018) met concerten in Sigriswil, Zürich, Basel en Bern waar ze scènes opvoerde in de rol van Marie (“Wozzeck”, Berg) en Santuzza (“Cavalleria rusticana”, Mascagni). Het Richard Wagner Verband Wenen gaf haar in 2019 een beurs voor een bezoek aan de Bayreuther Festspiele. 

You can download her CV [here]({{ site.baseurl }}/assets/CV.pdf).

