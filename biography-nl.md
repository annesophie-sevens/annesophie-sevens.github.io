---
layout: page
title: Biografie
menuorder: 2
lang: nl
ref: biography

---
De 37-jarige Belgische sopraan Anne-Sophie Sevens, afkomstig uit Gent, beëindigde in 2017 haar practicum aan de Zwitserse Operastudio in Biel, waar ze scènes en rollen van onder meer La Contessa (“Le Nozze di Figaro”), Marie (“Die verkaufte Braut”), Agathe (“Der Freischütz”), Elettra (“Idomeneo”) en Laetitia (“The Old maid and the thief”) vertolkte. Met TOBS (Theater Orkest Biel Solothurn) voerde ze als Sopraan in ‘Masterclass’, een theaterstuk van Terrence McNally over Maria Callas, de aria ‘Nel dì della vittoria’ (“Macbeth”) op. Verder zong ze aria’s en duetten uit La Gioconda, Cavalleria rusticana, Macbeth… Ze zong Gerhilde in ‘Die Walküre’, alsook scènes van Leonore in ‘Fidelio’, Marie in ‘Wozzeck’ en diverse stukken uit opera’s van Wagner, zoals Der fliegende Holländer (Senta), Lohengrin (Elsa), Die Walküre (Sieglinde)… Met Lyrica zong ze in 2022 Maureen in ‘Opéra d’Aran’ van Gilbert Bécaud. In het voorjaar zong Anne-Sophie, Gerhilde aan het Landestheater Coburg; deze productie onder de regie van Alexander Müller werd in het najaar hernomen.

Anne-Sophie behaalde in 2012 haar bachelordiploma aan het LUCA in Leuven en in 2015 haar masterdiploma aan het Koninklijk Conservatorium van Brussel. Sinds 2019 volgt ze cursussen bij Siegfried Jerusalem. Door de jaren heen was ze prijswinnaar in verschillende wedstrijden. In 2017 was ze prijswinnaar op het Bellincanto Concours in Bellinzona en op het Ljuba Welitsch Concours in Wenen. Ze was finaliste op het Elizabeth Connell Concours in 2017 en op het Belvedere Concours in Jurmala in 2018. Anne-Sophie is ontvangster van verschillende beurzen: zo nam ze deel aan Opernwerkstatt (2016, 2018) onder de artistieke leiding van Verena Keller en in 2019 ontving ze een beurs van de Richard Wagner Association Vienna om het Bayreuth Festival bij te wonen.

Bij concertopvoering zong Anne-Sophie, Alma Mahler’s ‘Fünf Lieder’ en bij een ander editie, Gustav Mahler’s ‘Lieder eines fahrenden Gesellen’ op het Internationaal Festival van de Miniemen, Brussel. Ze zong bij verschillende concertgelegenheden  Wagner’s Wesendonck-Lieder. In het najaar 2022 zong ze bij concerten met diverse organisatoren de sopraanpartij in ‘Elias’ van F. Mendelssohn in binnen-en buitenland (Duitsland). 

U kan haar CV [hier]({{ site.baseurl }}/assets/CV.pdf) downloaden.

