---
layout: page
title: Biografie
menuorder: 2
lang: nl
ref: biography

---
De 36-jarige Belgische sopraan Anne-Sophie Sevens, afkomstig uit Gent, beëindigde in 2017 haar practicum aan de Zwitserse Operastudio in Biel, waar ze scènes en rollen van onder meer La Contessa (“Le Nozze di Figaro”, Mozart), Marie (“Die verkaufte Braut”, Smetana), Agathe (“Der Freischütz”, Weber), Elettra (“Idomeneo”, Mozart), Laetitia (“The Old maid and the thief”, Menotti) vertolkte. Met TOBS (Theater Orkest Biel Solothurn) voerde ze als Sopraan in een theaterstuk over Maria Callas “Masterclass” van Terrence McNally, de aria van Lady Macbeth “Nel dì della vittoria” (“Macbeth”, Verdi) op. Wat betreft het Italiaanse repertoire zong ze bij concertgelegendheden, aria's en duetten uit "La Gioconda", "Cavalleria rusticana", "Macbeth"... Verder zong ze Gerhilde uit Wagners “Walküre”, alsook scènes uit Fidelio van Beethoven (Leonore), Wozzeck (Marie) en diverse stukken uit opera’s van Wagner, onder meer Der fliegende Holländer (Senta), Lohengrin (Elsa), Die Walküre (Sieglinde)... 

In voorjaar 2022 zong Anne-Sophie Gerhilde in "Die Walküre" aan het Landestheater Coburg, een productie die in het najaar wordt hernomen. Met Lyrica zong ze in 2022 Maureen in "Opéra d'Aran" van Gilbert Bécaud.  

Als concertopvoering zong Anne-Sophie Alma Mahler's 'Fünf Lieder' in 2012 en bij een ander editie, in 2014 Gustav Mahler's 'Lieder eines fahrenden Gesellen' op het Internationaal Festival van de Miniemen, Brussel. In 2015 zong ze Richard Wagner's 'Wesendonck-Lieder' op het Festival Courants d'Air, Brussel en in 2019 interpreteerde ze deze liedcyclus met de dirigent-pianist David Miller.  

In het najaar 2022 zingt ze de sopraanpartij in 'Elias' van F. Mendelssohn. De concerten vinden plaats in Mainz, Darmstadt en Nierstein.  

Anne-Sophie is ontvangster van verschillende beurzen: ze nam hierbij deel aan Opernwerkstatt (2016, 2018) onder de artistieke leiding van Verena Keller, met concerten in Sigriswil, Zürich, Basel en Bern en scènes van Marie (“Wozzeck”, Berg) en Santuzza (“Cavalleria rusticana”, Mascagni) interpreterend.  

Het gerenommeerd Richard Wagner Verband Wenen gaf haar in 2019 een beurs voor een bezoek aan de Bayreuther Festspiele.  

Ze studeerde aan het Lemmensinstituut (nu Luca School of Arts), het Koninklijk Conservatorium te Brussel en de Schweizer Opernstudio Biel. Ze genoot tevens coaching van Nadine Secunde, Edda Moser en Siegfried Jerusalem. Tijdens een masterclass met deze laatste in Lübbeck had ze het plezier geïnterviewd te worden door ARTE waarbij ze de aria van Ariadne 'Es gibt ein Reich' ("Ariadne auf naxos", R. Strauss) interpreteerde.

You can download her CV [here]({{ site.baseurl }}/assets/CV.pdf).

